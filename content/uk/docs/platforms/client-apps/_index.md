---
title: Клієнтські застосунки
description: >-
  Використовуйте OpenTelemetry у застосунках, що контролюються кінцевими користувачами та працюють на таких пристроях, як мобільні телефони, настільні компʼютери та торговельні кіоски.
aliases: [android, client-apps/overview]
default_lang_commit: 5f551752635886a0d2d6b2a83e5a36866ca1b5f1
---

Клієнтські застосунки представляють унікальні виклики для спостережуваності порівняно з серверними робочими навантаженнями. Ці застосунки працюють на пристроях, які ви не контролюєте, з різними можливостями мережі, апаратного забезпечення та непередбачуваною поведінкою користувачів.

## Чому важлива спостережуваність на боці клієнтів {#why-client-side-observability-matters}

Традиційний моніторинг на боці сервера надає вам видимість того, що відбувається у ваших бекенд-системах, але пропускає повну картину того, з як взаємодіє користувач. Спостережуваність на боці клієнта допомагає вам:

- **Розуміти реальний досвід користувача**: бачити фактичні час завантаження сторінок, частоту кадрів, та реактивність, як їх відчувають користувачі.
- **Вирішувати проблеми в контексті**: корелювати помилки з характеристиками пристрою, умовами мережі та діями користувачів.
- **Відстежувати транзакції від кінця до кінця**: зʼєднувати відстеження трейсу клієнтського інтерфейсу з трейсами бекенду для повної відстежуваності розподілених систем.
- **Моніторити стан застосунків у масштабі**: агрегувати телеметрію серед вашої бази користувачів, щоб виявляти закономірності та тенденції.

## Ключові відмінності від інструментації серверів {#key-differences-from-server-side-instrumentation}

При інструментуванні клієнтських застосунків, враховуйте такі фактори:

- **Обмеження ресурсів**: мобільні пристрої та оглядачі обмежені обсягом памʼяті, процесором та зарядом батареї. Збір телеметрії має бути ефективним і не впливати на продуктивність застосунку.
- **Варіативність мережі**: користувачі можуть мати повільне, ненадійне або відсутнє з’єднання з мережею. Реалізуйте буферизацію офлайн та пакетний експорт, щоб враховувати ненадійність мережевого з’єднання.
- **Управління сесіями**: відстежуйте сесії користувачів, щоб групувати звʼязану телеметрію та розуміти як користувачі використовують застосунок після кількох запусків.
- **Приватність та згода**: клієнтські застосунки часто збирають дані, які підпадають під дію правил конфіденційності. Плануйте мінімізацію даних, управління згодою та видалення отриманих даних.
- **Обсяг даних**: з потенційно мільйонами користувачів, стратегії семплювання стають необхідними для управління витратами, зберігаючи репрезентативну телеметрію.

## Моніторинг справжніх користувачів (RUM) {#real-user-monitoring-rum}

OpenTelemetry підтримує шаблони РReal User Monitoring (RUM), які збирають дані про те, як реальні користувачі використовують ваш застосунок:

- **Продуктивність завантаження сторінок/екранів**: час до першого байта, час до першого завантаження контенту та повне завантаження.
- **Взаємодія користувачів**: події кліків, шаблони навігації та заповнення форм.
- **Помилки та збої**: не оброблені винятки, події ANR та відсотки помилок.
- **Завантаження ресурсів**: час завантаження мережі, коефіцієнти попадання в кеш та розміри ресурсів.

## Підключення до бекенду {#connecting-to-your-backend}

Телеметрія клієнтів стає найбільш цінною, коли вона зʼєднана з трейсами бекенду. Передавайте контекст трейсу через HTTP-запити, щоб підтримувати наскрізну видимість:

```text
Client App → API Gateway → Backend Services → Database
    │              │              │              │
    └──────────────┴──────────────┴──────────────┘
                 Correlated Traces
```

Налаштуйте SDK клієнта для додавання заголовків трейсу (`traceparent`, `tracestate`) та переконайтеся, що служби бекенду передають цей контекст через свої операції.
