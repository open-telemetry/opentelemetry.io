---
title: Колектор
description: Незалежний від постачальника спосіб отримання, обробки та експорту телеметричних даних.
aliases: [./about]
cascade:
  vers: 0.138.0
weight: 270
default_lang_commit: 7d2755976883a7b5f2a5706397a79c0d274d0993
---

![Схема OpenTelemetry Collector з інтеграцією Jaeger, OTLP та Prometheus](img/otel-collector.svg)

## Вступ {#introduction}

OpenTelemetry Collector пропонує незалежну від постачальника реалізацію того, як отримувати, обробляти та експортувати телеметричні дані. Він усуває потребу в запуску, експлуатації та обслуговуванні кількох агентів/колекторів. Це забезпечує покращену масштабованість та підтримує формати даних спостережуваності з відкритим кодом (наприклад, Jaeger, Prometheus, Fluent Bit тощо), що надсилаються до одного або кількох бекендів з відкритим кодом або до комерційних бекендів.

## Цілі {#objectives}

- _Зручність_: Раціональна стандартна конфігурація, підтримка популярних протоколів, працює та збирає дані з відразу після встановлення.
- _Продуктивність_: Висока стабільність та продуктивність при різних навантаженнях та конфігураціях.
- _Спостережуваність_: Зразок спостережуваної служби.
- _Розширюваність_: Налаштовується без змін в основному коді.
- _Уніфікація_: Єдина кодова база, що може бути розгорнута як агент або колектор з
  підтримкою трасування, метрик та логів.

## Коли використовувати колектор {#when-to-use-a-collector}

Для більшості бібліотек інструментування, для відповідних мов програмування, є експортери для популярних бекендів та OTLP. Ви можете запитати,

> за яких обставин слід використовувати колектор для надсилання даних, а не дозволяти кожній службі надсилати дані безпосередньо до бекенду?

Для спроб та початку роботи з OpenTelemetry, надсилання ваших даних безпосередньо до бекенду — це чудовий спосіб швидко отримати користь. Крім того, в умовах розробки або невеликого масштабу можна отримати непогані результати без колектора.

Однак, загалом ми рекомендуємо використовувати колектор разом із вашою службою, оскільки це дозволяє вашій службі швидко видавати дані, а колектор може займатися додатковою обробкою, такою як повторні спроби, пакетування, шифрування або навіть фільтрація конфіденційних даних.

Також легше [налаштувати колектор](quick-start), ніж ви могли б подумати: стандартні експортери OTLP у кожній мові припускають наявність локальної точки доступу колектора, тому якщо ви запустите колектор, він автоматично почне отримувати телеметрію.

## Безпека колектора {#collector-security}

Дотримуйтесь найкращих практик, щоб переконатися, що ваші колектори [розміщені][hosted] та [налаштовані][configured] безпечним чином.

## Статус {#status}

Статус **Колектора**: [змішаний][mixed], оскільки основні компоненти Колектора наразі мають змішані [рівні стабільності][stability levels].

**Компоненти колектора** відрізняються за рівнем зрілості. Кожен компонент має свою стабільність, задокументовану у своєму `README.md`. Ви можете знайти список усіх доступних компонентів Колектора у [реєстрі][registry].

Підтримка гарантована для програмних компонентів Колектора протягом певного періоду часу залежно від аудиторії, для якої призначено компонент. Ця підтримка включає, як мінімум, виправлення критичних помилок та проблем безпеки. Дивіться [політики підтримки](https://github.com/open-telemetry/opentelemetry-collector/blob/main/VERSIONING.md) для отримання додаткової інформації.

## Дистрибутиви та випуски {#releases}

Настанови щодо дистрибутивів і випусків Collector, зокрема [останнього випуску][latest release], наведено у розділі [Дистрибутиви](distributions/).

[configured]: /docs/security/config-best-practices/
[hosted]: /docs/security/hosting-best-practices/
[latest release]: https://github.com/open-telemetry/opentelemetry-collector-releases/releases/latest
[mixed]: /docs/specs/otel/document-status/#mixed
[registry]: /ecosystem/registry/?language=collector
[stability levels]: https://github.com/open-telemetry/opentelemetry-collector#stability-levels
