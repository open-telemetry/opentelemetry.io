---
title: Без програмування
description: >-
  Дізнайтеся, як додати спостережуваність до застосунку без необхідності писати код
weight: 10
aliases: [automatic]
default_lang_commit: e05fefe6c9f7d8b159d9a9a95128098c646c78c4
---

Як [ops](/docs/getting-started/ops/), ви можете захотіти додати спостережуваність до одного або декількох застосунків без необхідності редагувати вихідний код. OpenTelemetry дозволяє швидко отримати деяку спостережуваність для сервісу без необхідності використовувати API та SDK OpenTelemetry для [інструментування на основі коду](/docs/concepts/instrumentation/code-based).

![Нульовий код](./zero-code.svg)

Інструментування без коду додає можливості API та SDK OpenTelemetry до вашого застосунку, зазвичай як агент або подібна до агента установка. Конкретні механізми можуть відрізнятися залежно від мови, починаючи від маніпуляції байт-кодом, monkey патчінгу або eBPF для впровадження викликів до API та SDK OpenTelemetry у ваш застосунок.

Зазвичай інструментування без коду додає інструментування для бібліотек, які ви використовуєте. Це означає, що запити та відповіді, виклики до баз даних, виклики до черг повідомлень і так далі є інструментованими. Код вашого застосунку, однак, зазвичай не інструментується. Щоб інструментувати ваш код, вам потрібно використовувати [інструментування на основі коду](/docs/concepts/instrumentation/code-based).

Крім того, інструментування без коду дозволяє налаштовувати [Бібліотеки інструментування](/docs/concepts/instrumentation/libraries) та [експортери](/docs/concepts/components/#exporters).

Ви можете налаштувати інструментування без коду через змінні середовища та інші механізми, специфічні для мови, такі як системні властивості або аргументи, передані методам ініціалізації. Щоб почати, вам потрібно лише налаштувати імʼя сервісу, щоб ви могли ідентифікувати сервіс у вибраному вами бекенді спостережуваності.

Інші параметри конфігурації включають:

- Конфігурація, специфічна для джерела даних
- Конфігурація експортера
- Конфігурація поширювача
- Конфігурація ресурсів

Автоматичне інструментування доступне для наступних мов:

- [.NET](/docs/zero-code/dotnet/)
- [Go](/docs/zero-code/go)
- [Java](/docs/zero-code/java/)
- [JavaScript](/docs/zero-code/js/)
- [PHP](/docs/zero-code/php/)
- [Python](/docs/zero-code/python/)
