---
title: Поширення контексту
weight: 10
description: Дізнайтеся про концепцію, яка дозволяє здійснювати розподілене трасування.
default_lang_commit: d9b41af1f01873cce900ce37f1c07afb2758f028
---

З поширенням контексту [сигнали](../signals) можуть бути корельовані один з одним, незалежно від того, де вони генеруються. Хоча це не обмежується лише трасуванням, поширення контексту дозволяє [трейсам](../signals/traces) будувати причинно-наслідкову інформацію про систему через сервіси, які довільно
розподілені між процесами та межами мереж.

Щоб зрозуміти поширення контексту, вам потрібно зрозуміти дві окремі концепції: контекст і поширення.

## Контекст {#context}

Контекст — це обʼєкт, який містить інформацію для сервісу відправника та отримувача або [одиниці виконання](/docs/specs/otel/glossary/#execution-unit), щоб корелювати один сигнал з іншим.

Коли Service A викликає Service B, він містить ідентифікатор трейсу та ідентифікатор відрізка як частину контексту. Service B використовує ці значення для створення нового відрізка, який належить тому ж самому трейсу, встановлюючи відрізок від Service A в якості батьківського. Це дозволяє відстежувати повний потік запиту через межі сервісів.

## Поширення {#propagation}

Поширення — це механізм, який переміщує контекст між сервісами та процесами. Він серіалізує або десеріалізує обʼєкт контексту і надає відповідну інформацію для поширення від одного сервісу до іншого.

Поширення зазвичай обробляється бібліотеками інструментування і є прозорим для користувача. У випадку, якщо вам потрібно вручну поширювати контекст, ви можете використовувати [API Поширювачів](/docs/specs/otel/context/api-propagators/).

OpenTelemetry підтримує кілька офіційних поширювачів. Стандартний поширювач використовує заголовки, визначені специфікацією [W3C TraceContext](https://www.w3.org/TR/trace-context/).

## Специфікація {#specification}

Щоб дізнатися більше про Поширення Контексту, дивіться [Специфікацію Контексту](/docs/specs/otel/context/).
