---
title: –†–µ—Å—É—Ä—Å–∏ –∫—ñ–Ω—Ü–µ–≤–æ–≥–æ –∫–æ—Ä–∏—Å—Ç—É–≤–∞—á–∞
linkTitle: –ö—ñ–Ω—Ü–µ–≤—ñ –∫–æ—Ä–∏—Å—Ç—É–≤–∞—á—ñ
description: –†–µ—Å—É—Ä—Å–∏ –Ω–µ –∑–∞–ª–µ–∂–Ω—ñ –≤—ñ–¥ –ø–æ—Å—Ç–∞—á–∞–ª—å–Ω–∏–∫—ñ–≤ –¥–ª—è –∫–æ—Ä–∏—Å—Ç—É–≤–∞—á—ñ–≤ OpenTelemetry
redirects:
  - { from: slack-channel, to: '#slack' }
  - { from: discussion-group, to: '#podcast' }
  - { from: feedback-survey, to: '#survey' }
weight: 40
default_lang_commit: edc67aafea1ead97b94ed4054d2c3248a34b0389
---

–ù–µ –æ–±–æ–≤ º—è–∑–∫–æ–≤–æ —Å—Ç–∞–≤–∞—Ç–∏ —É—á–∞—Å–Ω–∏–∫–æ–º, —â–æ–± –º–∞—Ç–∏ –≤–ø–ª–∏–≤ –Ω–∞ OpenTelemetry. –ü—Ä–æ—Å—Ç–æ –≤–∏—Å–ª–æ–≤–ª—é—é—á–∏ —Å–≤–æ—é –¥—É–º–∫—É —è–∫ –∫—ñ–Ω—Ü–µ–≤–∏–π –∫–æ—Ä–∏—Å—Ç—É–≤–∞—á, –≤–∏ –¥–æ–ø–æ–º–∞–≥–∞—î—Ç–µ —Ñ–æ—Ä–º—É–≤–∞—Ç–∏ –º–∞–π–±—É—Ç–Ω—î –ø—Ä–æ—î–∫—Ç—É. –†–æ–∑—Ä–æ–±–Ω–∏–∫–∏ —Ç–∞ —É—á–∞—Å–Ω–∏–∫–∏ OTel –≥–ª–∏–±–æ–∫–æ –∑–∞—Ü—ñ–∫–∞–≤–ª–µ–Ω—ñ —É —Å—Ç–≤–æ—Ä–µ–Ω–Ω—ñ –ø—Ä–æ—î–∫—Ç—É, —â–æ –≤—ñ–¥–ø–æ–≤—ñ–¥–∞—î —Ä–µ–∞–ª—å–Ω–∏–º –ø–æ—Ç—Ä–µ–±–∞–º, —ñ —ó–º –ø–æ—Ç—Ä—ñ–±–Ω–∞ –≤–∞—à–∞ –¥—É–º–∫–∞, –Ω–µ–∑–∞–ª–µ–∂–Ω–æ –≤—ñ–¥ —Ç–æ–≥–æ, —á–∏ –ø—Ä–∞—Ü—é—î—Ç–µ –≤–∏ —É –≤–µ–ª–∏–∫—ñ–π –∫–æ—Ä–ø–æ—Ä–∞—Ü—ñ—ó, –º–∞–ª–µ–Ω—å–∫–æ–º—É —Å—Ç–∞—Ä—Ç–∞–ø—ñ, —á–∏ –ø—Ä–æ—Å—Ç–æ –∑–∞–π–º–∞—î—Ç–µ—Å—è —Ö–∞–∫–µ—Ä—Å—Ç–≤–æ–º —É —Å–≤–æ—î–º—É –≥–∞—Ä–∞–∂—ñ.

–†—ñ–∑–Ω—ñ –ª—é–¥–∏ –ø–æ-—Ä—ñ–∑–Ω–æ–º—É –ª—é–±–ª—è—Ç—å –¥—ñ–ª–∏—Ç–∏—Å—è —Å–≤–æ—ó–º–∏ –≤—ñ–¥–≥—É–∫–∞–º–∏ —Ç–∞ –≤—á–∏—Ç–∏—Å—è –æ–¥–∏–Ω —É –æ–¥–Ω–æ–≥–æ. –î–µ—Ö—Ç–æ –ª—é–±–∏—Ç—å —Å–ø—ñ–ª–∫—É–≤–∞—Ç–∏—Å—è, —ñ–Ω—à—ñ –≤—ñ–¥–¥–∞—é—Ç—å –ø–µ—Ä–µ–≤–∞–≥—É –æ–ø–∏—Ç—É–≤–∞–Ω–Ω—è–º, –∞ —Ç—Ä–µ—Ç—ñ–º –¥–æ—Å—Ç–∞—Ç–Ω—å–æ –ø–æ—Å—Ç–∞–≤–∏—Ç–∏ üëç. –ú–∏ –≤–∞—Å –∑—Ä–æ–∑—É–º—ñ–ª–∏.

## –ü–æ–≤—ñ–¥–æ–º—Ç–µ –ø—Ä–æ –ø—Ä–æ–±–ª–µ–º—É –∞–±–æ –ø–æ—Å—Ç–∞–≤—Ç–µ –≤–ø–æ–¥–æ–±–∞–π–∫—É {#report-an-issue-or-give-a-thumbs-up}

–Ø–∫—â–æ –≤–∏ –≤–∏—è–≤–∏–ª–∏ –ø–æ–º–∏–ª–∫—É, –Ω–µ—Å–ø–æ–¥—ñ–≤–∞–Ω—É –ø–æ–≤–µ–¥—ñ–Ω–∫—É –∞–±–æ –æ–±–º–µ–∂–µ–Ω–Ω—è, –ø–æ–≤—ñ–¥–æ–º–ª–µ–Ω–Ω—è –ø—Ä–æ —Ü–µ —î –æ–¥–Ω–∏–º –∑ –Ω–∞–π–µ—Ñ–µ–∫—Ç–∏–≤–Ω—ñ—à–∏—Ö —Å–ø–æ—Å–æ–±—ñ–≤ –¥–æ–ø–æ–º–æ–≥—Ç–∏ –≤–¥–æ—Å–∫–æ–Ω–∞–ª–∏—Ç–∏ –ø—Ä–æ—î–∫—Ç.

–°–ø–æ—á–∞—Ç–∫—É –ø–µ—Ä–µ–≥–ª—è–Ω—å—Ç–µ —Ç—ñ–∫–µ—Ç–∏ OpenTelemetry, —â–æ–± –ø–µ—Ä–µ–≤—ñ—Ä–∏—Ç–∏, —á–∏ —Ö—Ç–æ—Å—å —É–∂–µ –ø–æ–≤—ñ–¥–æ–º–∏–≤ –ø—Ä–æ —Ü–µ –¥–æ –≤–∞—Å. –ü–æ—Å—Ç–∞–≤—Ç–µ –≤–ø–æ–¥–æ–±–∞–π–∫—É –∞–±–æ –ø–æ–¥—ñ–ª—ñ—Ç—å—Å—è –¥–æ–¥–∞—Ç–∫–æ–≤–æ—é —ñ–Ω—Ñ–æ—Ä–º–∞—Ü—ñ—î—é –≤ –∫–æ–º–µ–Ω—Ç–∞—Ä—ñ ‚Äî —Å–∞–º–µ —Ü—å–æ–≥–æ –º–∏ —ñ —á–µ–∫–∞—î–º–æ. –í–∏ –ø–µ—Ä—à–∞ –ª—é–¥–∏–Ω–∞, —è–∫–∞ –∑—ñ—Ç–∫–Ω—É–ª–∞—Å—è –∑ —Ü—ñ—î—é –ø—Ä–æ–±–ª–µ–º–æ—é? –ü–æ–≤—ñ–¥–æ–º—Ç–µ –ø—Ä–æ –ø—Ä–æ–±–ª–µ–º—É –≤ –æ–¥–Ω–æ–º—É –∑ –Ω–∞—à–∏—Ö —Ä–µ–ø–æ–∑–∏—Ç–æ—Ä—ñ—ó–≤.

<!--‚û°Ô∏è TODO: Add a CTA "Review issues" linking to a list of projects in OTel org ) -->

[–î—ñ–∑–Ω–∞–π—Ç–µ—Å—è –±—ñ–ª—å—à–µ –ø—Ä–æ —Ç–µ, —è–∫ –º–∏ –≤—ñ–¥—Å—Ç–µ–∂—É—î–º–æ —Ä–µ–∞–∫—Ü—ñ—ó –Ω–∞ —Ç—ñ–∫–µ—Ç–∏.](issue-participation/)

## –ß–∞—Ç —É Slack {#slack}

–ó–∞–ø–∏—Ç–∞–Ω–Ω—è, —É—Ç–æ—á–Ω–µ–Ω–Ω—è –∞–±–æ —Å–ø–æ—Å—Ç–µ—Ä–µ–∂–µ–Ω–Ω—è –Ω–µ –∑–∞–≤–∂–¥–∏ –¥–æ–±—Ä–µ –≤–ø–∏—Å—É—é—Ç—å—Å—è –≤ —Ç—ñ–∫–µ—Ç–∏, –∞–ª–µ –≤–æ–Ω–∏ –Ω–µ –º–µ–Ω—à –≤–∞–∂–ª–∏–≤—ñ. –í–∏ –º–æ–∂–µ—Ç–µ –≤–∏—Å–ª–æ–≤–∏—Ç–∏ —ó—Ö —É –∫–∞–Ω–∞–ª–∞—Ö, –ø–æ–≤ º—è–∑–∞–Ω–∏—Ö –∑ OpenTelemetry, —É —Ä–æ–±–æ—á–æ–º—É –ø—Ä–æ—Å—Ç–æ—Ä—ñ CNCF Slack. –£ —Ü–∏—Ö –∫–∞–Ω–∞–ª–∞—Ö –ø–µ—Ä–µ–±—É–≤–∞—é—Ç—å —É—á–∞—Å–Ω–∏–∫–∏ OTel, –∫–æ–Ω—Ç—Ä–∏–± º—é—Ç–æ—Ä–∏ —Ç–∞ —ñ–Ω—à—ñ –∫—ñ–Ω—Ü–µ–≤—ñ –∫–æ—Ä–∏—Å—Ç—É–≤–∞—á—ñ, —è–∫—ñ –º–æ–∂—É—Ç—å –≤—ñ–¥–ø–æ–≤—ñ—Å—Ç–∏ –Ω–∞ –≤–∞—à—ñ –∑–∞–ø–∏—Ç–∞–Ω–Ω—è.

–ë—É–¥—å-—è–∫–∏–π –∫–∞–Ω–∞–ª, —â–æ –ø–æ—á–∏–Ω–∞—î—Ç—å—Å—è –∑ _#otel-_, –ø—ñ–¥—Ö–æ–¥–∏—Ç—å, –∞–ª–µ –¥–µ—è–∫—ñ –∑ –∫–∞–Ω–∞–ª—ñ–≤, –∑–∞ —è–∫–∏–º–∏ –≤–∏, –º–æ–∂–ª–∏–≤–æ, –∑–∞—Ö–æ—á–µ—Ç–µ —Å—Ç–µ–∂–∏—Ç–∏, —Ü–µ:

- #opentelemetry
- #otel-semantic-conventions
- #otel-community-demo
- #otel-vendor

–ù–µ –∑–Ω–∞—î—Ç–µ, –¥–µ –∑–∞–ø–∏—Ç–∞—Ç–∏? –ù–∞–ø–∏—à—ñ—Ç—å —É [#otel-sig-end-user](https://cloud-native.slack.com/archives/C01RT3MSWGZ), —ñ –º–∏ –¥–æ–ø–æ–º–æ–∂–µ–º–æ –≤–∞–º –∑–Ω–∞–π—Ç–∏ –ø—Ä–∞–≤–∏–ª—å–Ω–∏–π –∫–∞–Ω–∞–ª.

[–ü—Ä–∏—î–¥–Ω–∞—Ç–∏—Å—è –¥–æ CNCF Slack.](https://communityinviter.com/apps/cloud-native/cncf)

<!--‚û°Ô∏è TODO: Turn link to a button -->

## –£—á–∞—Å—Ç—å –≤ –æ–ø–∏—Ç—É–≤–∞–Ω–Ω—ñ {#survey}

–Ü–Ω–æ–¥—ñ —Ü–µ –º–∏ —Ö–æ—á–µ–º–æ –ø–æ—Å—Ç–∞–≤–∏—Ç–∏ –ø–∏—Ç–∞–Ω–Ω—è! Special Interest Groups (SIG) –≤ OpenTelemetry –ø—Ä–æ–≤–æ–¥—è—Ç—å –æ–ø–∏—Ç—É–≤–∞–Ω–Ω—è, —â–æ–± –∫—Ä–∞—â–µ –∑—Ä–æ–∑—É–º—ñ—Ç–∏ –ø–æ—Ç—Ä–µ–±–∏ –Ω–∞—à–∏—Ö –∫–æ—Ä–∏—Å—Ç—É–≤–∞—á—ñ–≤ —ñ –ø—Ä–∏–π–º–∞—Ç–∏ –±—ñ–ª—å—à –æ–±“ë—Ä—É–Ω—Ç–æ–≤–∞–Ω—ñ —Ä—ñ—à–µ–Ω–Ω—è –ø—ñ–¥ —á–∞—Å —Å—Ç–≤–æ—Ä–µ–Ω–Ω—è OTel. –û—Å—å –∫—ñ–ª—å–∫–∞ –ø—Ä–∏–∫–ª–∞–¥—ñ–≤ –æ–ø–∏—Ç—É–≤–∞–Ω—å, —è–∫—ñ –º–∏ –ø—Ä–æ–≤–æ–¥–∏–ª–∏ —Ä–∞–Ω—ñ—à–µ:

- [–û–ø–∏—Ç—É–≤–∞–Ω–Ω—è –¥–æ—Å–≤—ñ–¥—É –∫–æ–Ω—Ç—Ä–∏–± º—é—Ç–æ—Ä—ñ–≤](/blog/2025/contribex-survey-results/)
- [–û–ø–∏—Ç—É–≤–∞–Ω–Ω—è –¥–æ—Å–≤—ñ–¥—É —Ä–æ–∑—Ä–æ–±–Ω–∏–∫—ñ–≤](/blog/2025/devex-survey/)
- [–û–ø–∏—Ç—É–≤–∞–Ω–Ω—è –∑—Ä—É—á–Ω–æ—Å—Ç—ñ –¥–æ–∫—É–º–µ–Ω—Ç–∞—Ü—ñ—ó](/blog/2024/otel-docs-survey/)
<!--‚û°Ô∏è TODO: Turn links into embeds-->

[–î—ñ–∑–Ω–∞–π—Ç–µ—Å—è –±—ñ–ª—å—à–µ –ø—Ä–æ —Ç–µ, —è–∫ –º–∏ –ø—Ä–æ–≤–æ–¥–∏–º–æ –æ–ø–∏—Ç—É–≤–∞–Ω–Ω—è.](https://github.com/open-telemetry/sig-end-user/tree/main/end-user-surveys)

## –ü—Ä–∏—î–¥–Ω—É–π—Ç–µ—Å—å –¥–æ –ø–æ–¥–∫–∞—Å—Ç—É {#podcast}

–ù–∞–π–∫—Ä–∞—â–∏–π —Å–ø–æ—Å—ñ–± –ø–æ–¥—ñ–ª–∏—Ç–∏—Å—è —Å–≤–æ—ó–º –¥–æ—Å–≤—ñ–¥–æ–º –≤–∏–∫–æ—Ä–∏—Å—Ç–∞–Ω–Ω—è –Ω–∞—à–æ–≥–æ —ñ–Ω—Å—Ç—Ä—É–º–µ–Ω—Ç–∞—Ä—ñ—é¬†‚Äî —Ü–µ –¥–æ–ª—É—á–∏—Ç–∏—Å—è –¥–æ –Ω–∞—à–∏—Ö –ø–æ–¥–∫–∞—Å—Ç—ñ–≤. –ú–∏ —Ä–µ–≥—É–ª—è—Ä–Ω–æ —Ä–æ–±–∏–º–æ –¥–≤–∞ —Ç–∏–ø–∏ –ø–æ–¥–∫–∞—Å—Ç—ñ–≤:

- [OTel Me](https://www.youtube.com/playlist?list=PLVYDBkQ1TdywIl9xKEo5_u7zlwY38dW43): –û–±–≥–æ–≤–æ—Ä–µ–Ω–Ω—è –º—ñ–∂ –Ω–∞—à–∏–º –≤–µ–¥—É—á–∏–º —ñ –∫—ñ–Ω—Ü–µ–≤–∏–º–∏ –∫–æ—Ä–∏—Å—Ç—É–≤–∞—á–∞–º–∏ –ø—Ä–æ —ó—Ö–Ω—î –≤–ø—Ä–æ–≤–∞–¥–∂–µ–Ω–Ω—è —Ç–∞ —Ä–µ–∞–ª—ñ–∑–∞—Ü—ñ—é OpenTelemetry.
- [OTel in Practice](https://www.youtube.com/playlist?list=PLVYDBkQ1TdyxKgdGE4ThYLkNRCuLLYy9x): –Ü–Ω—Ç–µ—Ä–∞–∫—Ç–∏–≤–Ω–∞ —Å–µ—Å—ñ—è –∑ —Ä—ñ–∑–Ω–∏—Ö –∞—Å–ø–µ–∫—Ç—ñ–≤ OpenTelemetry –≤—ñ–¥ –∫–æ–Ω—Ç—Ä–∏–± º—é—Ç–æ—Ä—ñ–≤ —ñ –∫—ñ–Ω—Ü–µ–≤–∏—Ö –∫–æ—Ä–∏—Å—Ç—É–≤–∞—á—ñ–≤.
  <!--‚û°Ô∏è TODO: Turn links into embeds-->

–ú–∏ –ø—Ä–æ–≤–æ–¥–∏–º–æ –ø–æ–¥–∫–∞—Å—Ç–∏ –≤ –ø—Ä—è–º–æ–º—É –µ—Ñ—ñ—Ä—ñ, –∞ –∑–∞–ø–∏—Å–∏ –ø—É–±–ª—ñ–∫—É—é—Ç—å—Å—è –Ω–∞ –∫–∞–Ω–∞–ª—ñ OpenTelemetry –≤ YouTube. –Ø–∫—â–æ –≤–∏ —Ö–æ—á–µ—Ç–µ —Ä–æ–∑–ø–æ–≤—ñ—Å—Ç–∏ –ø—Ä–æ —Å–≤—ñ–π –¥–æ—Å–≤—ñ–¥ —Ä–æ–±–æ—Ç–∏ –∑ OpenTelemetry, [–ø–æ–≤—ñ–¥–æ–º—Ç–µ –Ω–∞—Å –ø—Ä–æ —Ü–µ](#contact).

[–î—ñ–∑–Ω–∞–π—Ç–µ—Å—è –±—ñ–ª—å—à–µ –ø—Ä–æ —Ç–µ, —è–∫ –º–∏ –ø—Ä–æ–≤–æ–¥–∏–º–æ –ø–æ–¥–∫–∞—Å—Ç–∏.](interviews-feedback/)

## –ó–≤ º—è–∂—ñ—Ç—å—Å—è –∑ –Ω–∞–º–∏ {#contact}

–Ø–∫—â–æ –≤–∏ –∑–∞—Ü—ñ–∫–∞–≤–ª–µ–Ω—ñ –≤ —É—á–∞—Å—Ç—ñ –≤ –±—É–¥—å-—è–∫—ñ–π –∑ —Ü–∏—Ö –ø—Ä–æ–≥—Ä–∞–º, –º–∞—î—Ç–µ –∑–∞–ø–∏—Ç–∞–Ω–Ω—è –∞–±–æ –ø–æ—Ä–∞–¥–∏ —â–æ–¥–æ –ø–æ–∫—Ä–∞—â–µ–Ω–Ω—è –∑–±–æ—Ä—É –≤—ñ–¥–≥—É–∫—ñ–≤ –≤—ñ–¥ –∫—ñ–Ω—Ü–µ–≤–∏—Ö –∫–æ—Ä–∏—Å—Ç—É–≤–∞—á—ñ–≤, –∞–±–æ –ø—Ä–æ—Å—Ç–æ —Ö–æ—á–µ—Ç–µ –ø—Ä–∏–≤—ñ—Ç–∞—Ç–∏—Å—è, –¥–∞–π—Ç–µ –Ω–∞–º –∑–Ω–∞—Ç–∏ –≤ [_#otel-sig-end-user_](https://cloud-native.slack.com/archives/C01RT3MSWGZ) —É CNCF Slack! –©–µ –Ω–µ —Ç–∞–º? [–ü—Ä–∏—î–¥–Ω—É–π—Ç–µ—Å—å –¥–æ –Ω–∞—Å](https://communityinviter.com/apps/cloud-native/cncf)!

{{% alert title="–î–ª—è –∫–æ–Ω—Ç—Ä–∏–± º—é—Ç–æ—Ä—ñ–≤ OpenTelemetry" %}}

–ß–∏ –ø–æ—Ç—Ä–µ–±—É—î –≤–∞—à SIG —ñ–Ω—Ñ–æ—Ä–º–∞—Ü—ñ—ó –≤—ñ–¥ –∫—ñ–Ω—Ü–µ–≤–∏—Ö –∫–æ—Ä–∏—Å—Ç—É–≤–∞—á—ñ–≤? üïµ –ß–∏ —Ö–æ—á–µ—Ç–µ –≤–∏ –¥—ñ–∑–Ω–∞—Ç–∏—Å—è, —á–∏ –≤–∏–∫–æ—Ä–∏—Å—Ç–æ–≤—É—é—Ç—å –∫—ñ–Ω—Ü–µ–≤—ñ –∫–æ—Ä–∏—Å—Ç—É–≤–∞—á—ñ —Ñ—É–Ω–∫—Ü—ñ—é, —Ä–æ–∑—Ä–æ–±–ª–µ–Ω—É –≤–∞—à–∏–º SIG? –ê–±–æ, –º–æ–∂–ª–∏–≤–æ, –≤–∏ —à—É–∫–∞—î—Ç–µ –∑–∞–≥–∞–ª—å–Ω–∏–π –≤—ñ–¥–≥—É–∫ –ø—Ä–æ —Ç–µ, –Ω–∞–¥ —á–∏–º –ø—Ä–∞—Ü—é–≤–∞–ª–∏ –≥–æ–¥–∏–Ω–∞–º–∏? –ó–≤ º—è–∂—ñ—Ç—å—Å—è –∑ End User SIG —É Slack (#otel-sig-end-user), —ñ –º–∏ –±—É–¥–µ–º–æ —Ä–∞–¥—ñ –≤–∞–º –¥–æ–ø–æ–º–æ–≥—Ç–∏.

{{% /alert %}}
