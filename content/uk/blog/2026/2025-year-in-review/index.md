---
title: Огляд OpenTelemetry.io 2025
linkTitle: Підсумки року
date: 2026-01-09
author: >-
  [Vitor Vasconcellos](https://github.com/vitorvasc) (Mercado Libre), [Tiffany
  Hrabusa](https://github.com/tiffany76) (Grafana Labs)
sig: Comms
default_lang_commit: 9cdf79c9345a05fb82d0e67132c9f68dabddadba
# prettier-ignore
cSpell:ignore: chalin Hrabusa jaydeluca Msksgm Vasconcellos vitorvasc windsonsea Васконселос Вітор Майкл Масакі Патріс Сугімото Шалін Яо коміти комітів рефакторинг
---

2025 рік добіг кінця, і ми вирішили приділити хвилинку, щоб оглянути все, чого спільнота досягла в рамках розвитку вебсайту, документації та локалізації. Цей рік став ще однією захопливою главою в історії OpenTelemetry.io, і ми раді поділитися з вами деякими найважливішими подіями.

## Основні події 2025 року {#highlights-of-2025}

Якщо 2024 рік став роком заснування багатомовної документації, то 2025 рік — роком, коли локалізація стала основним стовпом OpenTelemetry.io. Це означає більше учасників, більше перекладів, більше підтримуваних мов і більшу видимість локалізованого контенту.

Ми також розпочали роботу над інноваційним рішенням однієї з найбільших проблем для користувачів OpenTelemetry. Проєкт Ecosystem Explorer полегшує пошук і розуміння всіх доступних опцій для налаштування інструментарію та збору телеметрії.

## Локалізація: рік прориву {#localization-a-breakout-year}

[Локалізація][Localization] стала одним із найвизначніших досягнень 2025 року. Спираючись на пʼять мовних версій, представлених у 2024 році, цього року ми запустили три нові мови:

- [Бенгальська](/bn/) — 16 травня 2025 року
- [Українська](/uk/) — 30 липня 2025 року
- [Румунська](/ro/) — 11 вересня 2025 року

Таким чином, ми маємо **вісім підтримуваних мовних версій**, що є важливою віхою в доступності та глобальному охопленні.

![Внесок у локалізацію за мовами з моменту створення](localization-contributions-by-lang-since-inception.png)

[Localization]: /docs/contributing/localization/

### Локалізаційна діяльність у цифрах {#localization-activity-by-the-numbers}

У всіх мовних версіях учасники надали:

- **74 825 рядків** перекладеного контенту
- **483 локалізованих файлів**
- **523 коміти, повʼязані з локалізацією**
- **65 унікальних учасників** у різних мовах

У сукупності ці цифри показують, що локалізація стала однією з найактивніших і найдинамічніших сфер внеску в усій екосистемі OpenTelemetry.

### Повнота перекладу {#translation-completeness}

Локалізація постійно змінюваного набору документації вимагає значних витрат часу та зусиль. Наші команди локалізаторів щодня наполегливо працюють над додаванням нових перекладених матеріалів. На кінець року японська локалізація лідирувала з
покриттям 28%:

- Японська — 28% (169 файлів)
- Китайська — 24% (147 файлів)
- Португальська — 18% (109 файлів)
- Іспанська — 13% (79 файлів)
- Французька — 9% (57 файлів)
- Бенгальська — 3% (17 файлів)
- Українська **[^uk]** — 1% (7 файлів)
- Румунська — 1% (4 файли)

[^uk]: Наразі існує переклад українською, який чекає на своє затвердження, див. [PR #5891](https://github.com/open-telemetry/opentelemetry.io/pull/5891).

### Найактивніші учасники локалізації {#most-active-localization-contributors}

Декілька учасників відіграли важливу роль у підтримці та розширенні локалізованої документації:

- Масакі Сугімото ([@Msksgm](https://github.com/Msksgm)) — 127 комітів (японська)
- Вітор Васконселос ([@vitorvasc](https://github.com/vitorvasc)) — 74 коміти (португальська + поліпшення робочого процесу між локалізаціями)
- Майкл Яо ([@windsonsea](https://github.com/windsonsea)) — 49 комітів (китайська)
- Патріс Шалін ([@chalin](https://github.com/chalin)) — робота з підтримки мовних локалей, рецензування та інфраструктура

## Ecosystem Explorer: розкриття потенціалу наших метаданих {#ecosystem-explorer-unlocking-the-power-of-our-metadata}

Окрім документації та локалізації, 2025 рік також став роком, коли ініціатива **OpenTelemetry [Ecosystem Explorer]** набула форми в рамках Communications SIG.

У міру зростання екосистеми OpenTelemetry користувачам стає все складніше відповісти на основні, але критично важливі питання:

- _Які бібліотеки та технології інструментуються?_
- _Які телеметричні дані (відрізки, метрики, атрибути) вони генерують?_
- _Як ці телеметричні дані змінюються в різних версіях і конфігураціях?_

Нинішній [OpenTelemetry Registry] допомагає користувачам знаходити компоненти, але вимагає значних ручних зусиль для підтримки та не завжди надає необхідну глибину інформації.

Доказ концепції, [Instrumentation Explorer], вже показує, як це може виглядати для Java-агента: ви можете перевіряти інструментування, переглядати передану телеметрію та порівнювати поведінку в різних версіях і конфігураціях.

Особлива подяка [Джею ДеЛуці (@jaydeluca)][Jay DeLuca] за просування цієї ініціативи та за оригінальний прототип Java Instrumentation Explorer, який надихнув на створення більш масштабного проєкту.

[Ecosystem Explorer]: https://github.com/open-telemetry/community/pull/3000
[OpenTelemetry Registry]: /ecosystem/registry/
[Instrumentation Explorer]: https://jaydeluca.github.io/instrumentation-explorer/
[Jay DeLuca]: https://github.com/jaydeluca

## Рік в цифрах {#year-in-numbers}

У 2025 році ми спостерігали значне зростання не тільки кількості комітів і файлів, але й нашої власної команди.

### Внески {#contributions}

Порівнюючи періоди [грудень 2023 року — листопад 2024 року][December 2023 to November 2024] та [грудень 2024 року — листопад 2025 року][December 2024 to November 2025], ми спостерігали тенденцію до зростання кількості комітів та змінених файлів:

- **Кількість комітів** зросла на 43% з 1340 до 1913.
- **Кількість змінених файлів** зросла на 16% з 1624 до 1888.
- **Кількість затверджених PR** зросла на 50% з 1374 до 2067.
- Єдиним показником, який знизився, була **кількість учасників**, яка зменшилася з 106 до 73 (31%).

З моменту створення репозиторію в квітні 2019 року спільнота зазнала значного зростання:

- 5966 об'єднаних запитів на витяг (pull requests) (7061 комітів) від
- понад 1000 учасників (а точніше 1002!)

Дякуємо всім учасникам за допомогу в створенні та вдосконаленні веб-сайту OpenTelemetry. Ваші зусилля мають велике значення!

[December 2023 to November 2024]: https://github.com/open-telemetry/opentelemetry.io/compare/2023.12...2024.11
[December 2024 to November 2025]: https://github.com/open-telemetry/opentelemetry.io/compare/2024.12...2025.11

### Командний дух {#team-spirit}

[Communications SIG][], яка управляє Opentelemetry.io, також зросла цього року! Ми додали **двох** нових підтримувачів, **двох** нових затверджувачів і створили роль сортувальника, до якої приєдналися **шість** нових учасників.

Наша група з 15 осіб з радістю продовжить опікуватися веб-сайтом та документацією OpenTelemetry у 2026 році. Ми з нетерпінням чекаємо на можливість допомогти як новим, так і досвідченим учасникам!

[Communications SIG]: https://github.com/open-telemetry/opentelemetry.io#roles

### Популярні сторінки {#popular-pages}

Наша публічна [аналітика][analytics] показує дані про перегляди сторінок і популярні сторінки. Згідно з даними за період з 1 грудня 2024 року по 30 листопада 2025 року, [opentelemetry.io](/) було переглянуто більше **13 мільйонів** разів за 5 мільйонів сеансів (у порівнянні з 12 мільйонами переглядів і 4 мільйонами сеансів у 2024 році).

Якщо подивитися на найвідвідуваніші сторінки документації, то виділяються кілька розділів:

| Сторінка/розділ                   | Перегляди | % від усіх переглядів [^2] |
| --------------------------------- | --------: | -------------------------: |
| [Колектор][Collector]             |  790 тис. |                      ~6,0% |
| [Концепції][Concepts]             |  725 тис. |                      ~5,5% |
| [Мови][Languages]                 |  434 тис. |                      ~3,3% |
| [Початок роботи][Getting Started] |  326 тис. |                      ~2,5% |
| [Демо][Demo]                      |  298 тис. |                      ~2,3% |

[analytics]: https://lookerstudio.google.com/s/tSTKxK1ECeU
[Collector]: /docs/collector
[Concepts]: /docs/what-is-opentelemetry/
[Languages]: /docs/languages/
[Getting Started]: /docs/getting-started/
[Demo]: /docs/demo/

[^2]: Відсоток від загальної кількості переглядів сайту (13 млн).

## Погляд у майбутнє {#looking-ahead}

Цей рік обіцяє бути ще одним захопливим роком для проєкту OpenTelemetry! В рамках підготовки до виходу проєкту з інкубатора Cloud Native Computing Foundation (CNCF) SIG з комунікацій здійснить ряд важливих вдосконалень вебсайту, включаючи [переробку дизайну][redesign] головної сторінки та [рефакторинг][refactoring] документації Collector.

Незалежно від того, чи є ви кінцевим користувачем, учасником або просто ентузіастом OpenTelemetry, ми запрошуємо вас долучитися. Ви можете [долучитися][contribute], висвітлюючи [проблеми][issues], беручи участь у [дискусіях][discussions] або [надсилаючи PR][submitting PRs].

Ви також можете приєднатися до нас:

- У [CNCF Slack](https://slack.cncf.io/) на будь-якому з багатьох каналів з префіксом `#otel`.
- На [Comms meetings][], які проводяться кожні два тижні у вівторок о 9:00 за тихоокеанським часом.

Давайте зробимо 2026 рік ще одним дивовижним роком для [opentelemetry.io](/)!

[redesign]: https://github.com/open-telemetry/opentelemetry.io/blob/main/projects/landing-page-redesign.md
[refactoring]: https://github.com/orgs/open-telemetry/projects/174/views/3
[Comms meetings]: https://docs.google.com/document/d/1wW0jLldwXN8Nptq2xmgETGbGn9eWP8fitvD5njM-xZY
[discussions]: https://github.com/open-telemetry/opentelemetry.io/discussions
[contribute]: /docs/contributing/
[issues]: https://github.com/open-telemetry/opentelemetry.io/issues
[submitting PRs]: /docs/contributing/pull-requests/
